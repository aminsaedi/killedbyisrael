---
title: "سید حمیدرضا مکتبی"
date: 2024-07-26
draft: false
fullname_en: "Hamidreza Maktabi"
fullname_fa: "سید حمیدرضا مکتبی"
birthdate: ""
deathdate: ""
age: ""
images:
  - "/images/memorials/hamidreza-maktabi-1.png"
---

سید حمیدرضا مکتبی، سرباز وظیفۀ جوان و طراح بازی‌های الکترونیک، قرار بود خدمتش را به پایان برساند و به شغل مورد علاقه‌اش برگردد؛ جایی که او را به خاطر کنجکاوی و خلاقیتش می‌ستودند. 

او حتما زندگی شخصی و حرفه‌ای‌اش را با تجارب رنگارنگ می‌انباشت، همان طور که بر پیشانی وبلاگش نوشته بود: «عاشق تجربه‌های جدیدم، ولی از این شاخه به اون شاخه پریدن می‌ترسم و این نفرین منه». 

داستان زندگی او ناتمام ماند زیرا اسرائیل او را در پست خدمتی‌اش و در حین انجام وظیفه به شهادت رساند. وقتی بدنش را برای خانوادۀ داغدار و صبورش آوردند، سر نداشت؛ درست شبیه شمایل آشنای شهیدان در فرهنگ ایرانی. او که نامش را از دایی شهیدش به یادگار داشت، حالا خودش در شمار شهیدان این سرزمین کهن است. 
فرزند ایران، وطنت سوگوار روح جوان و جویندۀ توست.
#فرزندان_ایران